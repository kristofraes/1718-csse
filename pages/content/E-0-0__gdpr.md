---
layout: course
permalink: gdpr/
#
title: GDPR
---

# General Data Protection Regulation

## Wat en wanneer...
GDPR staat voor General Data Protection Regulation, de Europese privacywetgeving welke in voege gaat in mei 2018.
De verordening is geldig vanaf 24 mei 2016 en zal toegepast worden vanaf 25 mei 2018.
De richtlijn is geldig vanaf 5 mei 2016 en iedere EU-lidstaat heeft tot uiterlijk 6 mei 2018 de tijd om die om te zetten in hun nationale wetgeving.

Het doel van deze wetgeving is om de EU-burgers meer controle te geven over hun persoonsgegevens en om de regelgevingsomgeving voor bedrijven te vereenvoudigen. De hervorming van de gegevensbescherming is een essentiële factor voor de digitale eengemaakte markt. De Commissie heeft dit als prioriteit gekozen. De hervorming zal EU-burgers en bedrijven in staat stellen ten volle te profiteren van de digitale economie.

## Toepassing
De GDPR is van toepassing op de verwerking van persoonsgegevens van natuurlijke personen ongeacht de nationaliteit of verblijfplaats, ook indien deze slechts geheel of gedeeltelijk geautomatiseerd is. Indien het niet geautomatiseerd is dan als opname in bestand of bestamd om in bestand te worden opgenomen.

De GDPR is niet van toepassing op anonieme gegevens.

## Actoren in het verhaal.

- Data subject: de persoon waarvan er gegevens verzamelt zijn zoals: naam, geboortedatum, adres, telefoonnummer,...
- Verwerkingsverantwoordelijke: bepaalt de doelstelling en de wijze van verwerking van de persoonsgegevens.
- Verwerker: de (aparte) juridische entiteit welke verwerkingen uitvoert in opdracht van de verwerkingsverantwoordelijke.

## Territoriaal toepassingsgebied.

Als een vestiging van een verwerkingsverantwoordelijke of een verwerker in de EU activiteiten/diensten aan de man brengt aan data subjects in de EU, ongeacht of de verwerking in de EU plaatsvindt of de verwerkingsverantwoordelijk of verwerker in de EU gevestigd is, dan is de GDPR van toepassing.
Dit is ook van toepassing voor het monitoren van het gedrag van data subjects, als het gedrag in de EU plaatsvindt.


## Welke persoonsgegevens?
Alle informatie over een geïdentificeerde of identificeerbare natuurlijke persoon (data subject). Identificeerbaar: direct of indirect aan de hand van een indentificator (vb. IP-adres, nickname,...)

Voorbeelden:
 - Geëncrypteerde gegevens: persoonsgegevens, want deze kunnen gedecrypteerd worden.
 - E-mailadres waarbij pseudoniem van toepassing is, in principe is dit geen persoonsgegven maar indien deze gekoppeld kan worden aan andere gegevens die een persoon identificeerbaar maken, dan is het een persoonsgegeven.

### Gevoelige persoonsgegevens:
Dit zijn gegevens waaruit blijkt dat volgende van toepassing is: ras, etnische afkomst, religieuze of levensbeschouwelijke overtuigingen, politieke opvattingen, lidmaatschap van een vakbond, genetica, biometrie, gezondheid, seksueel gedrag/geaardheid.

Principieel is er een verbod op verwerking.
De uitzondering op verwerking is er in volgende gevallen: arbeidsrecht, uitdrukkelijke toestemming, arbeidsgeneeskunde, voor een rechtsvordering, data subject heeft gegevens zelf openbaar gemaakt.

## Verwerking van persoonsgegevens.

De GDPR van toepassing voor de verwerking van persoonsgegevens.
De verwerking kan volgende omvatten: het bewaren, bijwerken, wijzigen, verzamelen, vastleggen,ordenen, opvragen, raadplegen, gebruiken, verstrekken door middel van doorzending, verspreiden of enige andere wijze ter beschikking stellen, met elkaar in verband brengen, samenbrengen of koppelen alsook het afschermen, vernietigen of uitwisselen.

Voorbeelden: 
 - Een gestructureerde dataverzameling van dossiers welke gewoon per nummer worden bijgehouden; valt niet onder de GDPR.
 - Het bijhouden van een adresboekje met gegevens van je klanten met details over hun installatie; niet-geautomatiseerde verwerking, valt onder de GDPR.
 - Een databank van een webshop met tabellen van accounts met gekoppelde gebruikers en hun bestellingen; geautomatiseerde verwerking, valt onder de GDPR.

## Verplichtingen verwerkingsverantwoordelijke.

### Register van verwerkingsactiviteiten
Men dient te zorgen voor een up-to-date geschreven of elektronisch register van verwerkingsactiviteiten welke men dient bij te houden, volgens artikel 30 van de GDPR.

### DPO
DPO staat voor Data protection officer welke men dient aan te stellen indien vereist.

#### Wanneer vereist?
- Verplicht voor overheidsinstanties of organisaties die strafrechtelijke data verwerken.
- Ook van toepassing indien: de verwerker of de verwerkingsverantwoordelijke hoofdzakelijk belast is met verwerkingen; vanwege hun aard, omvang en/of doeleinden; regelmatige en stelselmatige monitoring uitvoert op grote schaal van data subjects. Voorbeelden: Facebook, Google,...
- Bij twijfel dien je steeds een analyse van je dataverwerking uit te voeren.

### Gegevensbeschermingseffectbeoordeling (DPIA)

DPIA staat voor Data Protection Impact Assessment en is de risico analyse die men dient uit te voeren welke verplicht in volgende gevallen:
- Grootschalige verwerking van bijzondere categorieën van persoonsgegevens of gegevens m.b.t. strafrechelijke veroordelingen en strafbare feiten.
- Indien men op geautomatiseerde wijze persoonlijke kenmerken van personen systematisch beoordeeld (voorbeeld: profiling, monitoring,...) en op basis daarvan acties onderneemt (voorbeeld: direct marketing).
- Stelselmatige en grootschalige monitoring van openbaar toegankelijke ruimten.

Er is een meldingsplicht in geval van inbreuken.

## Datalek of inbreuk

### Wanneer is er sprake van een datalek of een inbreuk?
Een datalek is er van zodra er persoonsgegevens ongeoorloofd dreigen openbaar te worden gemaakt, verloren gaan, vernietigd of gewijzigd worden.

Opgelet!
- Het is hierbij niet nodig dat er effectief gebruik wordt gemaakt van deze gegevens door een derde.
- Het consulteren van persoonsgegevens door een onbevoegd persoon is voldoende.

Voorbeelden:
 - Computer gehackt waar een persoonsgegevens zijn opgeslagen; in dit geval is er sprake van een datalek, los van het feit of de hacker deze gegevens effectief heeft gekopieerd of hieraan schade heeft toegebracht (door wijziging of verwijdering).

## Meldingsplicht 

### Meldingsplicht aan de GBA.

 - Verwerker: zonder redelijke vertraging.
 - Verwerkingsverantwoordelijke: zonder onredelijke vertraging, max. 72 uren; indien je meer dan 72 uren nodig hebt zal je hiervoor een verklaring moeten afleggen en is niet nodig in het geval van een niet waarschijnlijk risico.
 - Gegevensbeschermingsautoriteit afgekort GBA (nu nog de privacycommissie genaamd) heeft volgende gegevens nodig: aard van de gegevens, betrokkenen, contactgegevens, gevolgen van het lek en de maatregelen die je genomen hebt en nog zal ondernemen om in de toekomst geen datalek meer te hebben.

### Meldingsplicht aan de data subject.

 - Verwerker: zonder onredelijke vertraging.
 - Verwerkingsverantwoordelijke: onverwijld, in gevolge van waarschijnlijk hoog risico.
 - Data subjects: Gegevensbeschermingsautoriteit afgekort GBA (nu nog de privacycommissie genaamd) heeft volgende gegevens nodig: aard van de gegevens, betrokkenen, contactgegevens, gevolgen van het lek en de maatregelen die je genomen hebt om het lek te stoppen en toekomstige te voorkomen.

## Sancties

 De DPA kan bij inbreuken boetes opleggen tot 20 miljoen euro of tot 4% van de totale wereldwijde jaaromzet indien dit cijfer hoger is.

 De DPA kan deze boetes matigen afhankelijk van de omstandigheden van het geval want het opleggen van een boete is immers niet verplicht.

## Voorbeelden
- Wat met marketingcampagnes en het versturen van nieuwsbrieven?
De verzamelde e-mailadressen wil je gebruiken om marketing te voeren via nieuwsbrieven.
Mag dit volgens de GDPR?
Om in dit geval commerciële mail en nieuwsbrieven te versturen heb je een specifieke toestemming nodig of opt-in, ook dien je de keuze te laten om nee te kunnen antwoorden op de vraag en dien je ook te voorzien om dus ten allen tijde te kunnen uitschrijven via een opt-out.

## Andere rechten
Ook heb je het recht als data subject om vergeten te worden, al dien je wel rekening te houden met de wettelijke verplichtingen van de verwerkingsverantwoordelijke.

Je dient open en transparant te communiceren over wat je gaat doen met de data en voor hoelang je die gaat gebruiken en aangeven wat er dan gaat gebeuren met de data (verwijdering is verplicht). De data subject heeft ten allen tijde het recht op inzage, correctie en dus verwijdering van zijn persoonsgegevens.


## Overzicht van GDPR.
- Waarvoor staat GDPR?
- Wanneer gaat de verordening in werking?
- Wat is een opt-in?
- Wat is een opt-out?
- Heb je het recht om vergeten te worden?
- Wat zijn persoonsgegevens?
- Verschil tussen verwerker en verwerkingsverantwoordelijke?
- Wanneer gaat de GDPR in voege?
- Wie dient de GDPR toe te passen?
- Mag je persoonsgegevens voor altijd bewaren?
- Bij verwijdering van persoonsgegevens is een "soft delete" dan voldoende?
- Wat is een datalek?
- Wanneer is er sprake van een datalek of een inbreuk?
- Voor wat staat GBA?


Referenties:
[Referentie GDPR NL](http://eur-lex.europa.eu/legal-content/NL/TXT/PDF/?uri=CELEX:32016R0679&from=NL)

[Referentie GDPR EN](http://eur-lex.europa.eu/legal-content/EN/TXT/PDF/?uri=CELEX:32016R0679&from=NL)

[Referentie GDPR portal] (http://ec.europa.eu/justice/data-protection/)