---
question    : Wat is MMP?
shortanswer : MMP staat voor Multimediaproductie.
---

> Multimediaproductie combineert design met spitstechnologie. Wil jij apps ontwikkelen voor smartphones of tablets? Je eigen YouTube-hit leren monteren? Of fascineert de wereld van 3D en Augmented Reality jou meer?

Bij ons leer je multimediale projecten realiseren. Je kan je daarbij specialiseren in webapplicaties, audio, video of animatie. Met die achtergrond kan je aan de slag als webdeveloper, multimedia-ontwerper, als creatief talent in een reclamebureau of audiovisueel productiehuis en meer.

In het tweede semester van het tweede jaar maak je een keuze tussen twee trajecten: proDEV of proDUCE.

### New Media Development

Je mag ProDEV-studenten best internetgoeroes noemen. Ze zijn verslaafd aan het bouwen van datagestuurde applicaties, zowel voor mobiel als computer.

### Audio & Video Creation

ProDUCE-studenten houden van audio- en videoproducties. Liefst aangevuld met 3D-animatie en wonderbaarlijke visuele effecten. Ze doen dat online en op fysieke dragers zoals blu-ray. Ze verspreiden hun realisaties via diverse videokanalen met bijhorende reclame of hun eigen portfoliowebsite.